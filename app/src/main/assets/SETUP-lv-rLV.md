# Iestatīšanas palīgs

FairEmail iestatīšana ir diezgan vienkārša. Jums ir nepieciešams pievienot vismaz viens konts, lai saņemtu e-pasta ziņojumus, un vismaz viena identitāte, ja vēlaties nosūtīt e-pastus. Ātrā iestatīšana pievienos kontu un identitāti vienā piegājienā izmantojot vairums lielākos pakalpojumu sniedzējus.

## Prasības

Ir nepieciešams interneta savienojums, lai varētu iestatīt kontus un identitātes.

## Ātrā iestatīšana

Vienkārši atlasiet atbilstošo pakalpojumu sniedzēju vai *Cits pakalpojumu sniedzējs* un ievadiet savu vārdu, e-pasta adresi un paroli, un tad noklikšķiniet uz *Pārbaudīt*.

Vajadzētu nostrādāt vairumam lielāko e-pasta pakalpojumu sniedzēju.

Ja ātrā iestatīšana nenostrādāja, jums konts un identitāte jāiestata manuāli, lasiet tālāk sniegtos norādījumus.

## Iestatīt kontu - lai varētu saņemt e-pasta ziņojumus

Lai pievienotu kontu, noklikšķiniet uz *Manuālā iestatīšana un parējie iestatījumi*, pēc tam uz *Konti* un 'plus' pogu apakšā, tad atlasiet IMAP (vai POP3). Atlasiet pakalpojumu sniedzēju no saraksta, ievadiet lietotājvārdu, kas lielākajā daļā gadījumu ir jūsu e-pasta adrese, un paroli. Noklikšķiniet *Pārbaudīt*, lai ļautu FairEmail pieslēgties e-pasta serverim un iegūt sistēmas mapes sarakstu. Pēc sistēmas mapes izvēles pārskatīšanas, jūs varat pievienot kontu, noklikšķinot *Saglabāt*.

Ja jūsu pakalpojumu sniedzējs nav pakalpojumu sniedzēju sarakstā, viņi ir tūkstošiem, atlasiet *Pielāgots*. Ievadiet domēna vārdu, piemēram, *inbox.lv* un noklikšķiniet *Iegūt iestatījumus*. Ja jūsu pakalpojumu sniedzējs atbalsta [automātisko atklāšanu](https://tools.ietf.org/html/rfc6186), FairEmail aizpildīs resursdatoru ar attiecīgo IP vai domēnu un porta numuru ar attiecīgo numuru. Pretējā gadījumā meklējiet sava pakalpojumu sniedzēja pareizos IMAP e-pasta servera parametrus, resursdatora IP vai domēnu, porta numuru un šifrēšanas protokolu (SSL/TLS vai STARTTLS), internetā. Lai uzzinātu vairāk par to, lūdzu skatiet [šeit](https://github.com/M66B/FairEmail/blob/master/FAQ.md#authorizing-accounts).

## Iestatīt identitāti - lai varētu sūtīt e-pastus

Tāpat kā iepriekš, lai pievienotu identitāti, noklikšķiniet uz *Manuālā iestatīšana un pārējie iestatījumi*, pēc tam uz *Identitātes* un 'plus' pogu apakšā. Ievadiet vārdu, kuru vēlaties redzēt nosūtīto e-pasta ziņojumu 'No:' laukā, un atlasiet saistīto kontu. Noklikšķiniet *Saglabāt*, lai pievienotu identitāti.

Ja konts tika iestatīts manuāli, iespējams, arī identitāti ir nepieciešams iestatīt manuāli. Ievadiet domēna vārdu, piemēram, *inbox.lv* un noklikšķiniet *Iegūt iestatījumus*. Ja jūsu pakalpojumu sniedzējs atbalsta [automātisko atklāšanu](https://tools.ietf.org/html/rfc6186), FairEmail aizpildīs resursdatoru ar attiecīgo IP vai domēnu un porta numuru ar attiecīgo numuru. Pretējā gadījumā meklējiet sava pakalpojumu sniedzēja pareizos SMTP e-pasta servera parametrus, resursdatora IP vai domēnu, porta numuru un šifrēšanas protokolu (SSL/TLS vai STARTTLS), internetā.

Skatiet [šo BUJ](https://github.com/M66B/FairEmail/blob/master/FAQ.md#FAQ9), lai uzzinātu vairāk par aizstājvārdu lietošanu.

## Piešķirt atļaujas - lai varētu piekļūt kontaktinformācijai

Ja vēlāties meklēt e-pasta adreses, rādīt kontaktpersonu fotoattēlus utt., jums būs jāpiešķir FairEmail atļauja lasīt kontaktinformāciju. Vienkārši noklikšķiniet uz *Piešķirt* un atlasiet *Atļaut*.

## Iestatīt baterijas optimizācijas - lai varētu nepārtraukti saņemt e-pastus

Uz jaunākajām Android versijām lietotnes tiek iemidzinātas, kad ekrāns ir izslēgts kādu laiku, lai samazinātu baterijas izmantošanu. Ja vēlaties nekavējoties saņemt jaunos e-pastus, tad vajag atslēgt FairEmail lietotnes baterijas optimizāciju. Noklikšķiniet *Pārvaldīt* un sekojiet norādījumiem.

## Jautājumi vai problēmas

Ja jums ir jautājums vai problēma, lūdzu, meklējiet atbildi [šeit](https://github.com/M66B/FairEmail/blob/master/FAQ.md).