# Iestatīšanas palīdzība

FairEmail iestatīšana ir diezgan vienkārša. Būs nepieciešams pievienot vismaz vienu kontu, lai saņemtu e-pasta ziņojumus, un vismaz viena identitāte, ja ir vēlēšanās nosūtīt e-pasta ziņojumus. Ātrā iestatīšana pievienos kontu un identitāti vienā piegājienā vairumam lielāko pakalpojumu sniedzēju.

## Prasības

Ir nepieciešams interneta savienojums, lai varētu iestatīt kontus un identitātes.

## Ātrā iestatīšana

Tikai jāatlasa atbilstošais pakalpojumu sniedzējs vai *Cits pakalpojumu sniedzējs* un jāievada savu vārds, e-pasta adrese un parole, un tad jāpiesit *Pārbaudīt*.

Tas darbojas ar vairumu e-pasta pakalpojuma sniedzēju.

Ja ātrā iestatīšana nedarbojas, būs nepieciešams pašrocīgi iestatīt kontu un identitāti, norādes ir atrodamas zemāk.

## Iestatīt kontu - e-pasta saņemšanai

Lai pievienotu kontu, jāpiesit *Pašrocīga iestatīšana un parējie iestatījumi*, tad *Konti*, tad apakšā esošajai pogai "+" un jāatlasa IMAP (vai POP3). No saraksta jāatlasa pakalpojumu sniedzējs, jāievada lietotājvārds, kas vairumā gadījumu ir e-pasta adrese, un parole. Jāpiesit *Pārbaudīt*, lai ļautu FairEmail pieslēgties e-pasta serverim un iegūt sistēmas mapju sarakstu. Pēc sistēmas mapju atlases pārskatīšanas kontu var pievienot ar piesišanu uz *Saglabāt*.

Ja jūsu pakalpojumu sniedzējs nav pakalpojumu sniedzēju sarakstā, viņi ir tūkstošiem, atlasiet *Pielāgots*. Ievadiet domēna vārdu, piemēram, *inbox.lv* un noklikšķiniet *Iegūt iestatījumus*. Ja jūsu pakalpojumu sniedzējs atbalsta [automātisko atklāšanu](https://tools.ietf.org/html/rfc6186), FairEmail aizpildīs resursdatoru ar attiecīgo IP vai domēnu un porta numuru ar attiecīgo numuru. Pretējā gadījumā meklējiet sava pakalpojumu sniedzēja pareizos IMAP e-pasta servera parametrus, resursdatora IP vai domēnu, porta numuru un šifrēšanas protokolu (SSL/TLS vai STARTTLS), internetā. Lai uzzinātu vairāk par to, lūdzu skatiet [šeit](https://github.com/M66B/FairEmail/blob/master/FAQ.md#authorizing-accounts).

## Iestatīt identitāti - e-pasta sūtīšanai

Līdzīgi kā iepriekš, lai pievienotu identitāti, jāpiesit *Pašrocīga iestatīšana un vairāk iespēju*, tad *Identitātes* un tad apakšā esošajai "+" pogai. Ievadiet vārdu, kuru vēlaties redzēt nosūtīto e-pasta ziņojumu 'No:' laukā, un atlasiet saistīto kontu. Noklikšķiniet *Saglabāt*, lai pievienotu identitāti.

Ja konts tika iestatīts manuāli, iespējams, arī identitāti ir nepieciešams iestatīt manuāli. Ievadiet domēna vārdu, piemēram, *inbox.lv* un noklikšķiniet *Iegūt iestatījumus*. Ja jūsu pakalpojumu sniedzējs atbalsta [automātisko atklāšanu](https://tools.ietf.org/html/rfc6186), FairEmail aizpildīs resursdatoru ar attiecīgo IP vai domēnu un porta numuru ar attiecīgo numuru. Pretējā gadījumā meklējiet sava pakalpojumu sniedzēja pareizos SMTP e-pasta servera parametrus, resursdatora IP vai domēnu, porta numuru un šifrēšanas protokolu (SSL/TLS vai STARTTLS), internetā.

Skatiet [šo BUJ](https://github.com/M66B/FairEmail/blob/master/FAQ.md#FAQ9), lai uzzinātu vairāk par aizstājvārdu lietošanu.

## Piešķirt atļaujas - lai varētu piekļūt kontaktinformācijai

Ja vēlāties meklēt e-pasta adreses, rādīt kontaktpersonu fotoattēlus utt., jums būs jāpiešķir FairEmail atļauja lasīt kontaktinformāciju. Vienkārši noklikšķiniet uz *Piešķirt* un atlasiet *Atļaut*.

## Iestatīt baterijas optimizācijas - lai varētu nepārtraukti saņemt e-pastus

Uz jaunākajām Android versijām lietotnes tiek iemidzinātas, kad ekrāns ir izslēgts kādu laiku, lai samazinātu baterijas izmantošanu. Ja vēlaties nekavējoties saņemt jaunos e-pastus, tad vajag atslēgt FairEmail lietotnes baterijas optimizāciju. Noklikšķiniet *Pārvaldīt* un sekojiet norādījumiem.

## Jautājumi vai problēmas

Ja jums ir jautājums vai problēma, lūdzu, meklējiet atbildi [šeit](https://github.com/M66B/FairEmail/blob/master/FAQ.md).